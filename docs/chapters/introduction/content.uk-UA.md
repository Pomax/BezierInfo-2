# Короткий вступ

Давайте розпочнемо з добрих новин: криві Безьє, про які ми говоритимемо, ви зможете побачити далі на графіках. Ці криві розпочинаються у якійсь певній точці, і закінчуються у якійсь певній точці. Їх кривизна залежить від однієї або кількох "проміжних" контрольних точок. Зараз, оскільки всі графіки на цій сторінці інтерактивні, поекспериментуйте трохи з цими кривими. Клікніть на точку мишкою й потягніть - так ви зможете відчути, як форма кривої змінюється в залежності від ваших дій.  

Ці криві інтенсивно використовуються у системах автоматизованого проектування та виробництва (CAD/CAM), а також у програмах для графічного дизайну, таких як Adobe Illustrator, Photoshop, Inkscape, GIMP, тощо. Також криві Безьє використовуються у графічних технологіях, таких як масштабована векторна графіка (SVG) та шрифти OpenType (TTF/OTF). Криві Безьє використовуються багато де, тому якщо хочете дізнатись про них більше, приготуйтесь трохи повчитися! 
